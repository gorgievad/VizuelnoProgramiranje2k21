# Scientific Calculator 
## Изработиле: Драгана Ѓорѓиева 196040, Христина Камендолиева 196043

### Опис на апликацијата
Апликацијата "Научен Калкулатор" или "Scientific Calculator" има за цел да врши математички пресметки. Освен основните алгебарски операции (собирање, одземање, множење, делење, апсолутна вредност), поддржува и тригонометриски функции како sin, cos, tan, cot. Исто така извршува и логаритамско-експоненцијални операции како x^y, 10^x, logx, lnx и така натаму. Калкулаторот поддржува и пресметки со константите π и е. Сите останати функционалности на апликацијата можат да се воочат и од подолу прикачената слика, односно корен на број, горна вредност на број(ceiling), долна вредност(floor), факториел, негација на број и поддршка за пресметка со децимални броеви.

<img width="205" alt="calculator" src="https://user-images.githubusercontent.com/80214751/121737728-857a8a00-caf9-11eb-8b53-8a53b29b34a6.png">

Копчињата на формата служат за корисникот да може да внесе и пресмета одредена операција. Соодветно дефинирано има и text box поле, кое служи за прикажување на броевите кои се внесуваат, како и крајното решение на операцијата. Освен ова, има и лабела над текст полето, која дава појаснување за операцијата која се извршува во моментот.

### Опис на решението
Решението е изведено во една класа, во која има дефинирано променлива за крајниот резултат, flag променлива која означува дали операцијата е извршена или не, и променливи кои помагаат при зачувувањето на претходниот операнд во случај кога имаме работа со 2 - дефинирани како децимални броеви поради прецизноста. 

<img width="382" alt="clas" src="https://user-images.githubusercontent.com/80214751/121742249-ddb48a80-caff-11eb-8e3e-6a7926373cf4.png">

Во решението има дефинирано функција за секој број и функција на калкулаторот, односно при клик на секое копче има соодветна акција што се извршува. За некои од математичките пресметки (логаритамските, тригонометриските, ceiling, floor, апсолутна вредност) е искористена библиотеката System.Math. Исто така, за некои од пресметките е потребно корисникот да внесе 2 броја, а за некои 1 (соодветно обележани x и y на копчињата за функцијата).

Врз основа на тоа каква операција се извршува, калкулаторот извршува проверка за соодветни вредности. 

Решението на одделните пресметки е поделено на два дела: основните алгебарски операции и посложените операции. Основните алгебарски операции (+, -, x (множење), /, степен x^y) се состојат од 2 операнди и затоа за нив е дефинирана функцијата private void basicoperands(String name), која го прима операндот како параметар. Останатите операции се извршени во соодветно именуваните функции.

### Опис на функција
1. Опис на функција за корен

<img width="584" alt="koren" src="https://user-images.githubusercontent.com/80214751/121742850-b27e6b00-cb00-11eb-8765-2a1069c7013a.png">

Оваа функција се извршува при клик на копчето обележано со корен. Прво се врши проверка за содржината на текст полето. Доколку нема број внесен од страна на корисникот, се јавува порака за грешка која што го известува корисникот да внесе број. Ако има број, соодветно се праќа порака до функцијата otheroperands со зборот root. Оваа функција има за цел да ја промени лабелата во однос на операцијат која се извршува, така што во овој случај, зависно бројот внесен x, лабелата ќе гласи root(x)= ... Потоа бројот внесен во текст полето се конвертира во децимален број со цел да се вршат пресметки со него, и откако се примени функцијата од библиотеката Math, резултатот се сместува во променливата на класата result. Потоа се повикува функцијата finished(result.ToString()), чија дефиниција е следната:

2. Опис на функцијата finished 

<img width="422" alt="finished" src="https://user-images.githubusercontent.com/80214751/121743482-b65ebd00-cb01-11eb-90e2-f8cd6f1f306b.png">

Оваа функција прима String rez, што е всушност резултатот од некоја извршена пресметка во форма на String. Во првата линија се пренесува резултатот во текст полето (за да се прикаже на корисникот). Исто така и го додаваме резултатот на лабелата. Со променливата done, всушност означуваме дека пресметката е завршена за да може во наредниот чекор да се пребрише текст полето со друг број. Во последната линија, добиениот резултат го ставаме во променливата prev, за понатамошни пресметки. Оваа функција се повикува во сите дефинирани функции за одделните пресметки, бидејќи означува крај на една операција.

3. Опис на функцијата за децималната запирка

<img width="409" alt="dec" src="https://user-images.githubusercontent.com/80214751/121744370-14d86b00-cb03-11eb-85c6-feceddf3e405.png">

Во оваа функција, се овозможува поддршката за децимални броеви. Исто така, не се дозволува внесување на повеќе од 1 децимална запирка. Откако проверката е извршена, бројот се конвертира во децимален и flag променливата се поставува на false.

### Изглед на апликацијата
Апликацијата има доста интуитивен пристап за користење. 

Кратко упатство:
Корисникот внесува број преку селектирање на копчињата обележани со бројките. За избор на децимален број, се селектира децималната запирка на посакуваното место. Потоа одбира една од операциите понудени во калкулаторот. Доколку операцијата се состои од 2 операнди, корисникот внесува уште еден број. Кај пресметките за кои е потребен еден операнд, решението веднаш се појавува, а кај оние со 2 корисникот треба да кликне на копчето за еднакво. Доколку корисникот сака да го пребрише резултатот од претходната пресметка, или направил грешка во тековната, може да кликне на копчето C што служи за пребришување на текст полето.

Пример 1: Успешна пресметка на факториел на број, во случајов 4

<img width="205" alt="factoriel" src="https://user-images.githubusercontent.com/80214751/121744672-87494b00-cb03-11eb-9f48-91131093b21e.png">

Пример 2: Успешна пресметка на апсолутна вредност на број, во случајов -9

<img width="208" alt="absval" src="https://user-images.githubusercontent.com/80214751/121744784-b5c72600-cb03-11eb-9897-64b30403d1d8.png">

Пример 3: Успешна пресметка на ln на број, во случајов 1

<img width="206" alt="elen" src="https://user-images.githubusercontent.com/80214751/121744912-e60ec480-cb03-11eb-976d-ea2eade15d7b.png">

Пример 4: Успешна пресметка на ceiling вредност на број, во случајов 9.4

<img width="205" alt="ceil" src="https://user-images.githubusercontent.com/80214751/121745109-3e45c680-cb04-11eb-8c92-9bbc6e62db69.png">

Пример 5: Неуспешна пресметка при обид за делење со нула:

<img width="205" alt="delenjesonula" src="https://user-images.githubusercontent.com/80214751/121739091-6d0b6f00-cafb-11eb-9cab-2761d0ac742c.png">

Пример 6: Неуспешна пресметка при обид за применување пресметка кога корисникот нема внесено број:

<img width="206" alt="sinx" src="https://user-images.githubusercontent.com/80214751/121739210-93c9a580-cafb-11eb-8dcf-831525b6cecb.png">
